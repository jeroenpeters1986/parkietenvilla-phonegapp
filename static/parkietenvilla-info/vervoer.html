<article id="pv-vervoer-vogeldoosje" class="content scroll">
    <div>
        <strong class="text bold">Vogeldoosje (karton)</strong>
        <br />
        <span class="text tiny">
            Deze doosjes worden vaak in dierenspeciaalzaken gebruikt.

            Om een parkietje wat je net hebt gekocht over een kleine
            afstand te vervoeren zijn ze prima geschikt. Wanneer je
            langer met een vogeltje reist kun je beter
            reisbakje gebruiken. In de doosjes is het namelijk donker
            en hebben de parkietjes geen houvast.
        </span>
        <img src="static/images/vogeldoosje.png" align="right" width="100%">
    </div>
</article>

<article id="pv-vervoer-knaagdierbakje" class="active content scroll">
    <div>
        <strong class="text bold">Knaagdierbakje</strong>
        <br />
        <span class="text tiny">
            Een knaagdierbakje is voor het vervoer van een vogeltje prima geschikt.
            Ik heb zelf twee knaagdierbakjes waar ik een zitstokje in heb gemaakt.
        </span>
        <br /><br />
        <span class="text tiny">
            Wanneer een parkietje niet tam is zal het wel wat moeilijker zijn om
            hem/haar in het knaagdierbakje te krijgen.
            De opening van de deksel is namelijk nogal groot en het gebeurt
            regelmatig dat voordat je het bakje dicht hebt het vogeltje er al uitgevlogen is.
        </span>
        <br /><br />
        <span class="text tiny">
            Als het buiten erg koud is kan je het knaagdierbakje ook in bijvoorbeeld
            een sporttas vervoeren. Zo kan de wind niet door het bakje waaien.
            Laat de tas wel open en bedek de deksel van het bakje niet want je
            parkietje heeft wel genoeg frisse lucht en zuurstof nodig tijdens de reis.
        </span>
        <br /><br />
        <img src="static/images/navi-knaagdierbakje.png" align="right" width="100%">
        <br />
        <span class="text tiny italic">Onze grasparkiet Navi in zijn reisbakje</span>
    </div>
</article>

<article id="pv-vervoer-transportkist" class="content scroll">
    <div>
        <strong class="text bold">Transportkist</strong>
        <br />
        <span class="text tiny">
            Er zijn speciale transportkistjes in de handel voor het vervoeren van vogels.
            De transportkisten bestaan uit een houten "bak" met aan de bovenkant een
            rooster en een klepje/deurtje. Sommige transportkisten hebben aan de bovenkant
            ook nog een deksel met twee of meer grote ronde gaten.
            In een transportkist zit je vogeltje veilig en kan je hem makkelijk vervoeren.
        </span>
    </div>
</article>

<article id="pv-vervoer-vogelkooi" class="content scroll">
    <div>
        <strong class="text bold">Vogelkooi</strong>
        <br />
        <span class="text tiny">
            Het is ook mogelijk om de vogel in zijn of haar kooi te vervoeren.
            Houd er dan wel rekening mee dat er geen speeltjes heen en weer
            schommelen. Dit is gevaarlijk voor je vogeltje.
            Ook moet je goed opletten dat de onderbak goed vastzit aan de kooi en
            dat je vogeltje niet kan ontsnappen door bijvoorbeeld de opening
            voor het voerbakje. Bij het vervoeren van een vogel in een vogelkooi
            is het belangrijk dat hij niet op de tocht zit tijdens de reis.
            Als je met de auto reist is dat meestal niet zoâ€™n probleem,
            maar als je met het openbaar vervoer reist kan je beter een
            knaagdierbakje of een transportkistje gebruiken.
        </span>
    </div>
</article>
